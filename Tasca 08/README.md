# T08: Assessorament de domini i hosting (per client assignat) - Aplicacions web

## Enunciat de la tasca

En grups de projecte, un nou client de la consultora **EverPia** ha demanat que l’assessoreu per escollir domini i hosting per a la seva web. Cada equip tindrà assignats **DOS CLIENTS** (veure llista de clients) i haurà de preparar una proposta professional per a cadascun.

Els clients es repartiran a classe.

La finalitat és que acabeu fent una **presentació** per explicar-li a cada client quin hosting li recomaneu i donar arguments i criteris propis d’un tècnic informàtic.

La documentació s’haurà de redactar íntegrament en **Markdown** i pujar-se al vostre repositori de GitHub dins la carpeta `T08/`. Aquesta tasca té com a objectiu que aprengueu a treballar amb Markdown, ja que és un format estàndard en documentació tècnica i us servirà en projectes futurs.

> **Atenció:** Tot el que prepareu en aquesta tasca servirà directament com a base per al **Producte P03: Presentació d’elecció de hosting**, que haureu d’exposar en el marc del Projecte Intermodular davant del client.

---

## Objectius específics de la tasca / Finalitat

- Aprendre a treballar amb **Markdown** com a format estàndard de documentació tècnica.
- Investigar i analitzar ofertes de **hosting i dominis** segons els requeriments d’un client realista.
- Practicar la redacció clara i estructurada de **propostes professionals**.
- Preparar la documentació que serà utilitzada posteriorment en la presentació P03.

### Objectius d’aprenentatge

- Detectar requeriments tècnics i de negoci d’un client web (capacitat, creixement, SLA, RGPD).
- Comparar proveïdors/planes de hosting amb criteris objectius (rendiment, seguretat, suport, cost total).
- Dissenyar una estratègia de domini (TLD, marca, SEO bàsic) i un pla de DNS coherent.
- Documentar i presentar una proposta professional (GitHub + P03).

---

## Lliurables (per a cada client)

- **Fitxa del client** (vegeu plantilla).
- **Taula comparativa** de 3–4 opcions de hosting + domini (vegeu plantilla).
- **Proposta final:** pla recomanat + pla B d’escalabilitat.
- **Entorn creat:** compte al proveïdor (sense cost si és possible) i espai de proves preparat (subdomini temporal o domini de proves del proveïdor).
- **Evidències al repo GitHub** (captures, configuració, càlcul de costos) i entrada a l’GitHub (connexió amb P01/P02 del projecte).

---

## Grups i clients

| Grup  | Clients Assignats    |
|-------|----------------------|
| Grup 1 | Client 16, Client 5  |
| Grup 2 | Client 19, Client 3  |
| Grup 3 | Client 18, Client 20 |
| Grup 4 | Client 4, Client 6   |
| Grup 5 | Client 13, Client 2  |
| Grup 6 | Client 14, Client 1  |
| Grup 7 | Client 11, Client 10 |
| Grup 8 | Client 7, Client 8   |
| Grup 9 | Client 15, Client 17 |

---

## Plantilla de documentació per a cada client

Copia aquest esquema dins la carpeta `T08/` del vostre repositori per a cada client assignat.

---

# Proposta de domini i hosting per al client [Nom del client]

## 1. Presentació del client
- **Breu descripció del negoci:**  
  \[...\]
- **Objectius principals de la web:**  
  \[...\]
- **Requeriments tècnics identificats:**  
  \[...\]

## 2. Anàlisi de dominis
- **Criteris per al naming** (identitat, SEO, extensió preferida):  
  \[...\]
- **Alternatives de dominis disponibles:**  
  - domini1.com
  - domini2.cat
  - domini3.net
- **Recomanació final de domini:**  
  \[...\]

## 3. Comparativa de hostings

| Proveïdor | Espai disc | Transferència | Preu | Pros | Contres |
|-----------|------------|---------------|------|------|---------|
| Hosting A |            |               |      |      |         |
| Hosting B |            |               |      |      |         |
| Hosting C |            |               |      |      |         |

## 4. Checklist de requeriments complerts

- [x] SSL inclòs
- [x] Backups automàtics
- [ ] Correu corporatiu
- [ ] CDN integrat

## 5. Recomanació final

- **Hosting escollit:** _______
- **Domini recomanat:** _______
- **Justificació de la decisió:**  
  \[...\]

## 6. Conclusions

- **Quins criteris han estat més decisius:**  
  \[...\]
- **Per què aquesta proposta és la millor opció per al client:**  
  \[...\]

---

**Recorda:**  
- Adjunta evidències (captures, proves, càlculs de cost) a la carpeta corresponent.
- Tot el document ha de ser en format **Markdown**.
- Aquesta documentació serà la base de la presentació P03.
